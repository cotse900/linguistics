Cantonese in Honzi (characters),Cantonese in Jyutping (romanization),English,Literal meaning in English,LessonNum,LineNumber
第一堂,dai6 jat1 tong4,Lesson 1,"rank one lesson, first lesson",1,1
你好,nei5 hou2,Hi/hello,you good,1,2
你好嗎？,nei5 hou2 ma3?,How are you?,you good question-marker,1,3
你好。,nei5 hou2.,Hi.,,1,4
你太太好嗎？,nei5 taai3 taai2 hou2 maa3,How is your wife?,your wife good?,1,5
佢好好。,keoi5 hou2 hou2.,She is doing fine.,She good good.,1,6
練習一翻譯,lin6 zaap6 jat1 faan1 jik6,Exercise 1 Translation,practice one translation,1,7
你好。,nei5 hou2.,Hi.,,1,8
佢好嗎？,keoi5 hou2 maa3?,Is she/he/they doing well?,they good?,1,9
佢太太好嗎？,keoi5 taai3 taai2 hou2 maa3,Is their wife doing OK?,,1,10
佢太太好好。,keoi5 taai3 taai2 hou2 hou2.,Their wife is doing alright.,,1,11
練習三聽讀,lin6 zaap6 saam1 teng1 duk6,Exercise 3 Listening and Reading,practice three listen read,1,12
第,dai6,rank,,1,13
大,daai6,"big, large",,1,14
睇,tai2,"to see, to watch",,1,15
太太,taai3 taai2,wife,,1,16
堂,tong4,"lesson, room, hall",,1,17
空,hung1,empty,,1,18
好,hou2,good,,1,19
浩,hou6,"vast, grand",,1,20
茶,caa4,tea,,1,21
嗎,maa3,question marker,,1,22
佢,keoi5,he/she/it,,1,23
女,neoi5,"female, girl, woman",,1,24
第二堂,dai6 ji6 tong4,Lesson 2,,2,1
茶水,caa4 seoi2,Tea and water,tea water,2,2
你要茶嗎？,nei5 jiu3 caa4 maa3?,Do you want tea?,you want tea?,2,3
要。,jiu3.,Yes.,want.,2,4
要水嗎？,jiu3 seoi2 maa3?,Do (you) want water?,,2,5
我唔要啦。,ngo5 m4 jiu3 laa3.,"No, I don't want (it).",I not want.,2,6
練習一翻譯,lin6 zaap6 jat1 faan1 jik6,Exercise 1 Translation,,2,7
我要茶。,ngo5 jiu3 caa4.,I want tea.,,2,8
你唔要。,nei5 m4 jiu3.,You don't want.,,2,9
你要水嗎？,nei5 jiu3 seoi2 maa3?,Do you want water?,,2,10
我唔要水啦。,ngo5 m4 jiu3 seoi2 laa3.,I don't want water.,,2,11
你太太要茶。,nei5 taai3 taai2 jiu3 caa4.,Your wife wants tea.,,2,12
練習三聽讀,lin6 zaap6 saam1 teng1 duk6,Exercise 3 Listening and Reading,,2,13
嗎,maa3/maa1,question marker,,2,14
啦,laa3/laa1,confirmation particle,,2,15
茶,caa4,tea,,2,16
隔,gaak3,"to block, to separate",,2,17
喇,laak3,confirmation particle,,2,18
佢,keoi5,he/she/it,,2,19
女,neoi5,"female, girl, woman",,2,20
水,seoi2,water,,2,21
我,ngo5,"I, me",,2,22
五,ng5,five,,2,23
要,jiu3,"to want, must",,2,24
一,jat1,one,,2,25
二,ji6,two,,2,26
唔,m4,"not, negation, ""eh, em""",,2,27
田,tin4,farm,,2,28
茶,caa4,tea,,2,29
第三堂,dai6 saam1 tong4,Lesson 3,,3,1
早晨,zou2 san4,Good morning,early morning,3,2
早晨。,zou2 san4,Good morning.,,3,3
早晨。,zou2 san4,Good morning.,,3,4
我搵你呀。,ngo5 wan2 nei5 aa3.,I am looking for you.,I find you.,3,5
係咩？,hai6 me1?,Are you?,Is it?,3,6
係呀。,hai6 aa3.,Yes.,,3,7
練習一翻譯,lin6 zaap6 jat1 faan1 jik6,Exercise 1 Translation,,3,8
係咩？,hai6 me1?,Is it?,,3,9
佢搵我咩？,keoi5 wan2 ngo5 me1?,Is he/she/they looking for me?,,3,10
早晨。,zou2 san4.,Good morning.,,3,11
唔係呀。,m4 hai6 aa3.,No.,,3,12
我太太搵你。,ngo5 taai3 taai2 wan2 nei5.,My wife is looking for you.,,3,13
練習三聽讀,lin6 zaap6 saam1 teng1 duk6,Exercise 3 Listening and Reading,,3,14
早,zou2,early,,3,15
好,hou2,good,,3,16
晨,san4,morning,,3,17
陳,can4,"old, Chan/Chen (surname)",,3,18
搵,wan2,"to find, to look for",,3,19
係,hai6,yes,,3,20
第,dai6,rank,,3,21
呀,aa3,confirmation particle,,3,22
啦,laa3/laa1,confirmation particle,,3,23
嗎,maa3,question marker,,3,24
茶,caa3,tea,,3,25
咩,me1,"what, question marker",,3,26
聽,teng1,"to listen, to hear",,3,27
第四堂,dai6 sei3 tong4,Lesson 4,,4,1
你走啦,nei5 zau2 laa1,Go away,you go away,4,2
你走咩？,nei5 zau2 me1?,Are you going?,,4,3
係呀。,hai6 aa3.,Yes.,,4,4
你唔陪我咩？,nei5 m4 pui4 ngo5 me1?,Aren't you staying with me?,,4,5
唔陪呀。,m4 pui4 aa3.,No.,not stay with,4,6
咁你走啦。,gam2 nei5 zau2 laa1,"Then, go away.",,4,7
練習一翻譯,lin6 zaap6 jat1 faan1 jik6,Exercise 1 Translation,,4,8
咁我陪你。,gam2 ngo5 pui4 nei5.,"Then, I stay with you.",,4,9
你走啦。,nei5 zau2 laa1.,Go away.,,4,10
唔係咩？,m4 hai6 me1?,Isn't it?,,4,11
佢太太走喇。,keoi5 taai3 taai2 zau2 laak3,Their wife is leaving.,,4,12
咁我走啦。,gam2 ngo5 dou1 zau2 laa3.,"Then, I am going.",,4,13
練習三聽寫,lin6 zaap6 saam1 teng1 se2,Exercise 3 Listening and Writing,,4,14
呀,aa3,confirmation particle,,4,15
啦3,laa3,confirmation particle,,4,16
啦1,laa1,confirmation particle,,4,17
走,zau2,"to go, to leave, to remove",,4,18
早,zou2,early,,4,19
咩,me1,"what, question marker",,4,20
寫,se2,to write,,4,21
陪,pui4,"to stay with, to accompany",,4,22
杯,bui1,cup,,4,23
灰,fui1,gray,,4,24
咁,gam2,"then, so",,4,25
隔,gaak3,"to block, to separate",,4,26
細,sai3,small,,4,27
你3,nei3 (possibly nei5 here),you (nei5),,4,28
第五堂,dai6 ng2 tong4,Lesson 5,,5,1
貴姓,gwai3 sing3,What is your surname?,honourable surname,5,2
你貴姓呀？,nei5 gwai3 sing3 aa3?,What is your surname?,,5,3
我姓陳。,ngo5 sing3 can4.,My surname (is) Chan.,,5,4
陳先生，係嗎？,"can4 sin1 saang1, hai6 maa3?","Mr. Chan, right?",,5,5
係呀。,hai6 aa3.,Yes.,,5,6
練習一翻譯,lin6 zaap6 jat1 faan1 jik6,Exercise 1 Translation,,5,7
佢姓陳。,keoi5 sing3 can4.,Their surname is Chan.,,5,8
你貴姓呀？,nei5 gwai3 sing3 aa3?,What is your surname?,,5,9
係你嗎？,hai6 nei5 maa3?,Is it you?,,5,10
陳太太。,can4 taai3 taai2.,Mrs. Chan.,,5,11
早晨，先生。,"zou2 san4, sin1 saang1.","Good morning, sir.",,5,12
練習三聽寫,lin6 zaap6 saam1 teng1 se2,Exercise 3 Listening and Writing,,5,13
貴,gwai3,"expensive, honourable",,5,14
係,hai6,"yes, to be",,5,15
第,dai6,rank,,5,16
練,lin6,"to exercise, to practice",,5,17
田,tin4,farm,,5,18
姓,sing3,surname,,5,19
先,sin1,"first, earlier",,5,20
先生,sin1 saang1,"Mr., teacher, (my) husband",,5,21
晨,san4,morning,,5,22
生,saang1,"to give birth to, to produce, raw",,5,23
先生,sin1 saang1,"Mr., teacher, (my) husband",,5,24
我,ngo5,"I, me",,5,25
五,ng5,five,,5,26
陳,can4,"old, Chan/Chen (surname)",,5,27
茶,caa4,tea,,5,28
第六堂,dai6 luk6 tong6,Lesson 6,,6,1
早報,zou2 bou3,Morning newspaper,,6,2
要乜嘢呀？,jiu3 mat1 je5 aa3?,What would you like?,Want what?,6,3
要一份早報。,jiu3 jat1 fan6 zou2 bou3.,[Want] one copy of morning newspaper.,,6,4
乜嘢早報呀？,mat1 je5 zou2 bou3 aa3?,Which/what morning newspaper?,,6,5
南華早報。,naam4 waa4 zou2 bou3.,South China Morning Post.,south China morning newspaper,6,6
練習一翻譯,lin6 zaap6 jat1 faan1 jik6,Exercise 1 Translation,,6,7
搵乜嘢。,wan2 mat1 je5.,Find what.,,6,8
要早報嗎？,jiu3 zou2 bou3 maa3?,Do you want a morning newspaper?,,6,9
乜嘢茶呀？,mat1 je5 caa4 aa3?,What kind of tea?,,6,10
一份南華早報。,jat1 fan6 naam4 waa4 zou2 bou3.,One copy of South China Morning Post.,,6,11
唔係南華咩？,m4 hai6 naam4 waa4 me1?,Isn't it South China?,,6,12
練習三聽寫,lin6 zaap6 saam1 teng1 se2,Exercise 3 Listening and Writing,,6,13
乜,mat1,what/what kind of,,6,14
一,jat1,one,,6,15
要,jiu3,"to want, must",,6,16
譯,jik6,to translate,,6,17
咩,me1,"which, question marker",,6,18
嘢3,je3 (possibly je5),"something, a thing, to do an action for a little bit",,6,19
份4,fan4 (possibly fan6),"a copy of, a set of",,6,20
翻,faan1,"to turn over, to flip",,6,21
南,naam4,south,,6,22
三,saam1,three,,6,23
華,waa3,"China, Chinese, Hua",,6,24
呀,aa3,confirmation particle,,6,25
早,zou2,early,,6,26
好,hou2,good,,6,27
報,bou3,"to report, to register",,6,28
第七堂,dai6 cat1 tong4,Lesson 7,,7,1
複習對話翻譯,fuk1 zaap6 deoi3 waa6 faan1 jik6,Translate (a) review dialogue,Review dialogue translate,7,2
早晨，陳太太，你好嗎？,"zou2 san4, can4 taai3 taai2, nei5 hou2 maa3?","Good morning, Mrs Chan. How are you?",,7,3
你好，黃太太。,"nei5 hou2, wong4 taai3 taai2.","Hello, Mrs Wong.",,7,4
你搵何先生咩？,nei5 wan2 ho4 sin1 saang1 me1?,Are you looking for Mr Ho?,,7,5
唔係呀。我唔搵佢。係佢搵我呀。,m4 hai6 aa3. ngo5 m4 wan2 keoi5. hai6 keoi5 wan2 ngo5 aa3.,No. I am not looking for him. He is looking for me.,,7,6
係咩？,hai6 me1?,Really?,,7,7
係呀。佢太太要我陪佢呀。,hai6 aa3. keoi5 taai3 taai2 jiu3 ngo5 pui4 keoi5 aa3.,Yes. His wife wants me to accompany her.,,7,8
第八堂,dai6 baat3 tong4,Lesson 8,,8,1
睇戲,tai2 hei3,Watching a film,see show,8,2
你去邊度呀？,nei5 heoi3 bin1 dou6 aa3?,Where are you going?,You go where question,8,3
我哋去睇戲呀。,ngo5 dei6 heoi3 tai2 hei3 aa3.,We are going to watch a show.,,8,4
你同邊個去呀？,nei5 tung4 bin1 go3 heoi3 aa3?,Who are you going with?,You with who go question,8,5
我同太太去。,ngo5 tung4 taai3 taai2 heoi3.,I am going with (my) wife.,I with wife go,8,6
練習一翻譯,lin6 zaap6 jat1 faan1 jik6,Exercise 1 Translation,,8,7
佢陪我睇嘢。,keoi5 pui4 ngo5 tai2 je3,They are watching things with me,they accompany me watch stuff,8,8
你哋唔走咩？,nei5 dei6 m4 zau2 me1?,Aren't you (guys) going?,you all not leave question,8,9
我唔睇早報。,ngo5 m4 tai2 zou2 bou3.,I don't read (the) morning newspaper.,,8,10
你搵邊度呀？,nei5 wan2 bin1 dou6 aa3?,Where are you looking for?,,8,11
佢同太太走喇。,keoi5 tung4 taai3 taai2 zau2 laak3.,He is going with (his) wife.,,8,12
練習三聽讀,lin6 zaap6 saam1 teng1 duk6,Exercise 3 Listening and Reading,,8,13
邊,bin1,"side, brim",,8,14
先,sin1,"first, earlier",,8,15
先生,sin1 saang1,"Mr., teacher, (my) husband",,8,16
第,dai6,rank,,8,17
你3,nei5,you,,8,18
戲,hei3,"show, to fool",,8,19
四,sei3,four,,8,20
去,heoi3,"to go, to leave, to remove",,8,21
水,seoi2,water,,8,22
睇,tai2,"to see, to watch",,8,23
大,daai6,big,,8,24
度,dou6,degree,,8,25
報,bou3,"to report, to register",,8,26
個,go3,"one unit of, individual",,8,27
我,ngo5,"I, me",,8,28
同,tung4,"with (someone, something)",,8,29
空,hung1,empty,,8,30
第九堂,dai6 gau2 tong4,Lesson 9,,9,1
我搵人,ngo5 wan2 jan4,I am looking for someone,,9,2
有冇人呀？,jau5 mou5 jan4 aa3?,Is anybody (here)?,have have-not person question,9,3
搵邊個呀？,wan2 bin1 go3 aa3?,Who are (you) looking for?,,9,4
馬仔喺度嗎？,maa3 zai2 hai2 dou6 maa3?,Is Ma Zai here?,Ma Zai in here question,9,5
我係佢朋友。,ngo5 hai6 keoi5 pang4 jau5.,I am his friend.,,9,6
佢唔喺度，出咗去呀。,"keoi5 m4 hai2 dou6, ceot1 zo2 heoi3 aa3.",He is not here. (He) went out.,"He not here, out already go confirm-marker",9,7
練習一翻譯,lin6 zaap6 jat1 faan1 jik6,Exercise 1 Translation,,9,8
邊個係馬仔呀？,bin1 go3 hai6 maa3 zai2 aa3?,Who is Ma Zai?,,9,9
黃仔係我朋友。,wong2 zai2 hai6 ngo5 pang4 jau5.,Wong Zai is my friend.,,9,10
冇人喺度。,mou5 jan4 hai2 dou6.,No one is here.,,9,11
佢太太走咗。,keoi5 taai3 taai2 zau2 zo2.,His wife went away.,,9,12
陳先生有一份早報。,can4 sin1 saang1 jau5 jat1 fan6 zou2 bou3.,Mr Chan has a copy of the morning newspaper.,,9,13
練習三聽讀,lin6 zaap6 saam1 teng1 duk6,Exercise 3 Listening and Reading,,9,14
有,jau5,"to have, to exist",,9,15
朋友,pang4 jau5,friend,,9,16
有,jau5,"to have, to exist",,9,17
走,zau2,"to go, to run",,9,18
朋,pang4,friend (certain contexts),,9,19
朋友,pang4 jau5,friend,,9,20
堂,tong4,"lesson, room, hall",,9,21
冇,mou5,"to not have, to not exist",,9,22
早,zou2,early,,9,23
好,hou2,good,,9,24
人,jan4,person,,9,25
慎,san6,"careful, vigilant",,9,26
陳,can4,"old, Chan/Chen (surname)",,9,27
我,ngo5,"I, me",,9,28
咗,zo2,marker for perfective or continuous aspect,,9,29
出,ceot1,"to go out, to exit, to give out",,9,30
七,cat1,seven,,9,31
茶,caa4,tea,,9,32
第十堂,dai6 sap6 tong4,Lesson 10,,10,1
我嘅舊男友,ngo5 ge3 gau6 naam4 jau5,My ex-boyfriend,my possessive old male friend,10,2
佢係邊個嚟㗎？,keoi5 hai6 bin1 go3 lai4 gaa3?,Who is he?,He is which one question?,10,3
呢個係我男朋友。,nei1/ni1 go3 hai6 ngo5 naam4 pang4 jau5.,This is my boyfriend.,This-one to-be my boyfriend,10,4
佢呢？,keoi5 ne1?,(Who is) he?,he question?,10,5
嗰個係我嘅舊男友。,go2 go3 hai6 ngo5 ge3 gau6 naam4 jau5.,That is my ex-boyfriend.,That-one is my ex-boyfriend,10,6
咁佢呢？,gam2 keoi5 ne1?,Then (who is) he?,Then he question?,10,7
嗰個都係我嘅舊男友。,go2 go3 dou1 hai6 ngo5 ge3 gau6 naam4 jau5.,That is also my ex-boyfriend.,That-one also is ex-boyfriend,10,8
練習一翻譯,lin6 zaap6 jat1 faan1 jik6,Exercise 1 Translation,,10,9
我搵我嘅男朋友。,ngo5 wan2 ngo5 ge3 naam4 pang4 jau5.,I am looking for my boyfriend.,,10,10
馬仔都要茶。,maa3 zai2 dou1 jiu3 caa4?,Ma Zai also wants tea.,,10,11
乜嘢戲嚟㗎？,mat1 je5 hei3 lai4 gaa3?,What kind of show (is it)?,,10,12
呢份舊早報。,ni1 fan6 gau6 zou2 bou3.,This [copy] one (is) an old morning newspaper.,,10,13
佢係一個好好嘅人。,keoi5 hai6 jat1 go3 hou2 hou2 ge3 jan4.,They are a good person.,,10,14
練習三聽讀,lin6 zaap6 saam1 teng1 duk6,Exercise 3 Listening and Reading,,10,15
nei1,nei1,no character,,10,16
四,sei3,four,,10,17
果,gwo2,fruit,,10,18
咗,zo2,marker for perfective or continuous aspect,,10,19
嗰,go2,that (one),,10,20
呢,ne1,exclamation particle/question (what about…),,10,21
咩,me1,question marker/what/which,,10,22
都,dou1,"also, city",,10,23
到,dou3,"to arrive, to come",,10,24
嘅,ge3,possessive marker,,10,25
寫,se2,to write,,10,26
嘢,je6,"something, a thing, to do an action for a little bit",,10,27
舊,gau6,"old, used",,10,28
九,gau2,nine,,10,29
友,jau5,friend,,10,30
南,naam4,south,,10,31
男,naam4,male,,10,32
三,saam1,three,,10,33
第十一堂,dai6 sap6 jat1 tong4,Lesson 11,,11,1
阿美,aa3 mei5,Ah Mei,many personal names can start with Ah,11,2
你女友叫咩嘢名呀？,nei5 neoi5 jau5 giu3 me1 je5 meng2 aa3?,What is your girlfriend's name?,Your female friend call which name question,11,3
佢姓黃，佢個名係阿美。,"keoi5 sing3 wong4, keoi5 go3 meng2 hai6 aa3 mei5.",Her surname is Wong and her name is Ah Mei.,,11,4
幾好聽喎。,gei2 hou2 teng1 wo3.,Sounds nice.,pretty good listen emphasis-particle,11,5
冇錯。,mou5 co3.,Right.,No wrong,11,6
練習一翻譯,lin6 zaap6 jat1 faan1 jik6,Exercise 1 Translation,,11,7
佢叫阿陳咩？,keoi5 giu3 aa3 can2 me1?,Is their name Ah Chan?,Notice can4 changes into can2 here,11,8
呢個名唔好聽。,ni1 go3 meng2 m4 hou2 teng1.,This name doesn't sound good.,,11,9
我嘅名係美美。,ngo5 ge3 meng2 hai6 mei5 mei5.,My name is Mei Mei.,,11,10
呢份早報幾好睇。,ni1 fan6 zou2 bou3 gei2 hou2 tai2.,This morning newspaper is a good read.,This copy morning newspaper quite good see,11,11
姓同名都冇錯。,sing3 tung4 meng2 dou1 mou5 co3.,(Both) surname and name are correct.,,11,12
練習三聽寫,lin6 zaap6 saam1 teng1 se2,Exercise 3 Listening and Writing,,11,13
叫,giu3,"to call, to shout, to be named",,11,14
要,jiu3,"to want, must",,11,15
過,gwo3,"to pass, to traverse",,11,16
錯,co3,"wrong, mistake",,11,17
咗,zo2,marker for perfective or continuous aspect,,11,18
嗰,go2,that (one),,11,19
女,neoi5,"female, girl, woman",,11,20
佢,keoi5,they,,11,21
水,seoi2,water,,11,22
未,mei6,"not yet, unfinished",,11,23
幾,gei2,"quite, fairly",,11,24
你3,nei3 (possibly nei5 here),you,,11,25
聽,teng1,"to listen, to hear",,11,26
名,meng2,name,,11,27
第十二堂,,,,12,1
訂枱,,,,12,2
小姐，我想訂一張枱。,,,,12,3
幾位呀？,,,,12,4
四位，十二點到。,,,,12,5
冇問題。,,,,12,6
練習一翻譯,lin6 zaap6 jat1 faan1 jik6,Exercise 1 Translation,,12,7
我有一個問題。,,,,12,8
張小姐到咗喇。,,,,12,9
我想要呢個。,,,,12,10
你幾點出去呀？,,,,12,11
我唔訂南華早報啦。,,,,12,12
練習三聽寫,lin6 zaap6 saam1 teng1 se2,Exercise 3 Listening and Writing,,12,13
姐,,,,12,14
寫,,,,12,15
嘅,,,,12,16
文,,,,12,17
人,,,,12,18
搵,,,,12,19
枱,,,,12,20
睇,,,,12,21
訂,,,,12,22
聽,,,,12,23
名,,,,12,24
張,,,,12,25
想,,,,12,26
到,,,,12,27
都,,,,12,28
到,,,,12,29
位,,,,12,30
提,,,,12,31
貴,,,,12,32
第十三堂,,,,13,1
買嘢,,,,13,2
睇吓我買咗乜嘢？,,,,13,3
你件大褸好新潮喎。,,,,13,4
重有呢對鞋呀。,,,,13,5
好襯喎。,,,,13,6
練習一翻譯,lin6 zaap6 jat1 faan1 jik6,Exercise 1 Translation,,13,7
你有一對新鞋喎。,,,,13,8
聽吓，邊個嚟㗎？,,,,13,9
嗰度重有人呀。,,,,13,10
你同你男友好襯。,,,,13,11
我想買一件新褸。,,,,13,12
練習三聽寫,lin6 zaap6 saam1 teng1 se2,Exercise 3 Listening and Writing,,13,13
買,,,,13,14
大,,,,13,15
鞋,,,,13,16
邊,,,,13,17
件,,,,13,18
田,,,,13,19
新,,,,13,20
襯,,,,13,21
潮,,,,13,22
叫,,,,13,23
要,,,,13,24
重,,,,13,25
同,,,,13,26
空,,,,13,27
褸,,,,13,28
有,,,,13,29
對,,,,13,30
去,,,,13,31
女,,,,13,32
第十四堂,,,,14,1
複習對話翻譯,,,,14,2
六點啦，走啦，去邊度呀？,,,,14,3
我哋去大南呀。,,,,14,4
我女友好想睇戲呀。你呢？,,,,14,5
我都想。乜嘢戲嚟㗎？,,,,14,6
係陳友嘅新戲嚟㗎。你都去啦。,,,,14,7
唔去啦。我訂咗張枱同太太、阿仔去馬華。,,,,14,8
第十五堂,,,,15,1
幾號？,,,,15,2
禽日係幾號呀？,,,,15,3
尋日係三月十四號囉。,,,,15,4
咁今日呢？,,,,15,5
咪三月十五號囉。做乜嘢呀？,,,,15,6
邊個今日生日呀？,,,,15,7
咪你囉。,,,,15,8
練習一翻譯,lin6 zaap6 jat1 faan1 jik6,Exercise 1 Translation,,15,9
今日唔係八號，係九號。,,,,15,10
佢咪係我女朋友囉。,,,,15,11
尋日冇人搵我。,,,,15,12
我太太今日生日。,,,,15,13
十二號十一點去睇戲。,,,,15,14
練習三聽讀,lin6 zaap6 saam1 teng1 duk6,Exercise 3 Listening and Reading,,15,15
禽,,,,15,16
禽日,,,,15,17
尋,,,,15,18
尋日,,,,15,19
日,,,,15,20
一,,,,15,21
七,,,,15,22
月,,,,15,23
譯,,,,15,24
號,,,,15,25
做,,,,15,26
咪,,,,15,27
咪囉,,,,15,28
係,,,,15,29
今,,,,15,30
今日,,,,15,31
咁,,,,15,32
第十六堂,,,,16,1
食嘢,,,,16,2
今晚食乜嘢呀？,,,,16,3
唔知道呀。你話啦。,,,,16,4
食中國菜丫。,,,,16,5
唔好。,,,,16,6
咁試日本嘢，好唔好呀？,,,,16,7
好丫。,,,,16,8
練習一翻譯,lin6 zaap6 jat1 faan1 jik6,Exercise 1 Translation,,16,9
我哋係中國人。,,,,16,10
馬仔唔知道去邊度。,,,,16,11
尋晚你食咗乜嘢呀？,,,,16,12
佢要唔要水？,,,,16,13
你話佢哋襯唔襯？,,,,16,14
練習三聽讀,lin6 zaap6 saam1 teng1 duk6,Exercise 3 Listening and Reading,,16,15
知道,,,,16,16
呢度,,,,16,17
晚,,,,16,18
文,,,,16,19
食,,,,16,20
譯,,,,16,21
國,,,,16,22
鑊,,,,16,23
本,,,,16,24
杯,,,,16,25
菜,,,,16,26
枱,,,,16,27
丫,,,,16,28
啦,,,,16,29
第十七堂,,,,17,1
返屋企,,,,17,2
而家幾多點呀？,,,,17,3
十點鐘啦。,,,,17,4
咁夜啦？我要返屋企啦。,,,,17,5
咁我揸車送你丫。,,,,17,6
好丫，唔該你。,,,,17,7
練習一翻譯,lin6 zaap6 jat1 faan1 jik6,Exercise 1 Translation,,17,8
我喺阿陳嘅女朋友屋企。,,,,17,9
我要送我嘅仔。,,,,17,10
你而家去邊度？,,,,17,11
我哋今晚八點鐘睇戲。,,,,17,12
呢個鐘有問題。,,,,17,13
練習三聽讀,lin6 zaap6 saam1 teng1 duk6,Exercise 3 Listening and Reading,,17,14
而家,,,,17,15
揸,,,,17,16
茶,,,,17,17
夜,,,,17,18
嘢,,,,17,19
車,,,,17,20
姐,,,,17,21
寫,,,,17,22
咁2,,,,17,23
咁3,,,,17,24
屋,,,,17,25
福,,,,17,26
六,,,,17,27
企,,,,17,28
你,,,,17,29
送,,,,17,30
重,,,,17,31
同,,,,17,32
第十八堂,,,,18,1
請問,,,,18,2
先生，請問火車站喺邊度呀？,,,,18,3
行多兩分鐘啦。,,,,18,4
入口喺邊度嚟㗎？,,,,18,5
入口就喺大鐘下面。,,,,18,6
唔該你。,,,,18,7
唔駛唔該。,,,,18,8
練習一翻譯,lin6 zaap6 jat1 faan1 jik6,Exercise 1 Translation,,18,9
佢去咗出便。,,,,18,10
呢個鐘好大。,,,,18,11
我搵出口呀。,,,,18,12
請問有冇人呀？,,,,18,13
我今晚唔駛陪女友。,,,,18,14
練習三聽寫,lin6 zaap6 saam1 teng1 se2,Exercise 3 Listening and Writing,,18,15
行4,,,,18,16
生,,,,18,17
先生,,,,18,18
入,,,,18,19
十,,,,18,20
站,,,,18,21
纜,,,,18,22
口,,,,18,23
走,,,,18,24
舊,,,,18,25
面,,,,18,26
便,,,,18,27
件,,,,18,28
唔駛,,,,18,29
仔,,,,18,30
唔該,,,,18,31
枱,,,,18,32
第十九堂,,,,19,1
返工,,,,19,2
你做邊行㗎？,,,,19,3
我做出入口㗎。,,,,19,4
你喺邊度返工㗎？,,,,19,5
我公司喺中環。我日日都搭地鐵㗎。,,,,19,6
練習一翻譯,lin6 zaap6 jat1 faan1 jik6,Exercise 1 Translation,,19,7
我揸地鐵㗎。,,,,19,8
你幾點返公司呀？,,,,19,9
呢個係中環站。,,,,19,10
佢哋唔做我呢行。,,,,19,11
呢對係日本入口鞋。,,,,19,12
練習三聽寫,lin6 zaap6 saam1 teng1 se2,Exercise 3 Listening and Writing,,19,13
工,,,,19,14
公,,,,19,15
公司,,,,19,16
鐘,,,,19,17
返,,,,19,18
環,,,,19,19
搭,,,,19,20
閘,,,,19,21
地,,,,19,22
幾,,,,19,23
美,,,,19,24
鐵,,,,19,25
填,,,,19,26
行hong4,,,,19,27
行hang4,,,,19,28
第二十堂,,,,20,1
得閒,,,,20,2
阿玉，你聽日得唔得閒呀？,,,,20,3
你聽日好得閒咩？,,,,20,4
我想約你行街呀。,,,,20,5
你想行街咩？,,,,20,6
阿玉，我好中意你呀。,,,,20,7
你講咩嘢話？,,,,20,8
廣東話。,,,,20,9
練習一翻譯,lin6 zaap6 jat1 faan1 jik6,Exercise 1 Translation,,20,10
佢唔得閒買早報。,,,,20,11
我約咗我先生。,,,,20,12
你陪我行吓街、睇吓戲丫。,,,,20,13
你男友中意食乜嘢菜呀？,,,,20,14
嗰位小姐講乜嘢呀？,,,,20,15
練習三聽寫,lin6 zaap6 saam1 teng1 se2,Exercise 3 Listening and Writing,,20,16
肉/玉,,,,20,17
讀,,,,20,18
屋,,,,20,19
約,,,,20,20
出,,,,20,21
得閒,,,,20,22
行haang4,,,,20,23
聽,,,,20,24
聽日,,,,20,25
請,,,,20,26
聽,,,,20,27
廣,,,,20,28
黃,,,,20,29
國,,,,20,30
廣,,,,20,31
廣東,,,,20,32
東,,,,20,33
中,,,,20,34
鐘,,,,20,35
第廿一堂,,,,21,1
複習對話翻譯,,,,21,2
聽日唔駛返工喎。你想去邊度呀？,,,,21,3
我約咗幾個朋友，喺屋企食嘢。,,,,21,4
你得唔得閒丫？,,,,21,5
好丫。咁幾點鐘去呀？,,,,21,6
聽晚七點鐘。我約你喺中環地鐵站。,,,,21,7
邊個出口呀？,,,,21,8
廣東街出口。,,,,21,9
第廿二堂,,,,22,1
細路,,,,22,2
你有幾多個細路仔呀。,,,,22,3
兩個啫。一個仔，一個女。,,,,22,4
佢哋乖唔乖呀？,,,,22,5
我啲細路好曳㗎。大仔好中意打人。細女就中意講大話。,,,,22,6
練習一翻譯,lin6 zaap6 jat1 faan1 jik6,Exercise 1 Translation,,22,7
佢係黃先生嘅大女。,,,,22,8
你啲朋友唔走咩？,,,,22,9
呢個細路好乖。,,,,22,10
佢好想打你呀。,,,,22,11
我個仔嘅女友叫阿玉。,,,,22,12
第廿三堂,,,,23,1
返學,,,,23,2
明仔，今年幾歲呀？,,,,23,3
六歲啦。九月就讀小學啦。,,,,23,4
佢喺邊度返學呀？,,,,23,5
佢間學校就喺屋企對面啫。,,,,23,6
練習一翻譯,lin6 zaap6 jat1 faan1 jik6,Exercise 1 Translation,,23,7
明仔六歲生日。,,,,23,8
我公司喺地鐵站對面。,,,,23,9
馬仔嗰間呢？,,,,23,10
佢先生喺學校返工。,,,,23,11
今日唔駛返學。,,,,23,12
第廿四堂,,,,24,1
約咗人,,,,24,2
我哋去睇戲。你嚟唔嚟呀？,,,,24,3
唔嚟啦，我約咗人啦。,,,,24,4
約咗邊個呀？,,,,24,5
約咗女友啲屋企人啦。,,,,24,6
嘩，咁唔好遲到啦。,,,,24,7
聽日見，拜拜！,,,,24,8
練習一翻譯,lin6 zaap6 jat1 faan1 jik6,Exercise 1 Translation,,24,9
我唔想遲到。,,,,24,10
阿玉約咗啲朋友行街。,,,,24,11
嘩，你今日好新潮喎。,,,,24,12
而家要講拜拜啦！,,,,24,13
唔好去入便呀，嚟呢度啦。,,,,24,14
第廿五堂,,,,25,1
放假,,,,25,2
前兩日放假，你去邊度玩呀？,,,,25,3
上次去咗泰國，今次去越南玩。,,,,25,4
幾時返嚟呀？,,,,25,5
去一個星期啫。下個禮拜六就返嚟。,,,,25,6
練習一翻譯,lin6 zaap6 jat1 faan1 jik6,Exercise 1 Translation,,25,7
我上次冇送你咩？,,,,25,8
你幾時買咗呢對鞋㗎？,,,,25,9
阿陳話佢好中意越南。,,,,25,10
美美係泰國人。佢講泰國話㗎。,,,,25,11
我同太太去咗日本放假。,,,,25,12
第廿六堂,,,,26,1
你點樣呀？,,,,26,2
好耐冇見喎。你呢排點樣呀？,,,,26,3
幾好，生意都唔錯，你呢？,,,,26,4
唉，呢排做嘢好忙。真係得閒死，唔得閒病假。,,,,26,5
練習一翻譯,lin6 zaap6 jat1 faan1 jik6,Exercise 1 Translation,,26,6
我啲生意有問題。,,,,26,7
呢排好多人搭地鐵。,,,,26,8
我想喺呢間公司做嘢。,,,,26,9
你屋企唔錯喎。,,,,26,10
我真係唔得閒放假㗎。,,,,26,11
第廿七堂,,,,27,1
餐廳,,,,27,2
行咗咁耐，休息吓好唔好？,,,,27,3
前面有一間餐廳，咁去飲一啲嘢啦。,,,,27,4
喺嗰度食飯都唔錯丫。,,,,27,5
咁你請我喎！,,,,27,6
練習一翻譯,lin6 zaap6 jat1 faan1 jik6,Exercise 1 Translation,,27,7
我下次請你食越南菜。,,,,27,8
我想買一張食飯枱。,,,,27,9
喺嗰間餐廳唔駛訂枱。,,,,27,10
你禮拜六喺屋企休息吓。,,,,27,11
而家咁夜，點樣搵嘢食呀？,,,,27,12
第廿八堂,,,,28,1
複習對話翻譯,,,,28,2
好耐冇見喎，出嚟行吓街丫。,,,,28,3
唔得閒呀。明仔病咗，冇返學呀。,,,,28,4
係咩？佢點樣呀？,,,,28,5
今日幾好啦，要休息多啲啫。我咪喺屋企陪佢囉。,,,,28,6
唉！呢排好多人病呀。,,,,28,7
第廿九堂,,,,29,1
多謝,,,,29,2
阿芳，我有啲嘢畀你呀。,,,,29,3
乜嘢嚟㗎？,,,,29,4
你睇吓？,,,,29,5
嘩，呢隻手錶好靚喎！,,,,29,6
送畀你㗎！,,,,29,7
多謝你，阿成！,,,,29,8
練習一翻譯,lin6 zaap6 jat1 faan1 jik6,Exercise 1 Translation,,29,9
你畀一份晚報我丫。,,,,29,10
有人送咗啲嘢你。,,,,29,11
唔該你多謝你女朋友啦。,,,,29,12
佢隻新錶好貴㗎。,,,,29,13
你哋睇吓佢隻手啦。,,,,29,14
第三十堂,,,,30,1
打電話,,,,30,2
你阿哥呢排點樣呀？,,,,30,3
唔知道呀。好耐冇佢嘅消息啦。,,,,30,4
咁打個電話畀佢啦。,,,,30,5
好丫，同佢傾吓計先。,,,,30,6
練習一翻譯,lin6 zaap6 jat1 faan1 jik6,Exercise 1 Translation,,30,7
我阿哥叫阿明。,,,,30,8
華仔唔得閒聽電話。,,,,30,9
行咗咁耐，休息吓先。,,,,30,10
問吓佢先生嘅消息啦。,,,,30,11
你知唔知道佢係邊個呀？,,,,30,12
第三十一堂,,,,31,1
坐車,,,,31,2
有架電車嚟喇，上車啦！,,,,31,3
咁多人，冇位坐喎。,,,,31,4
唔緊要啦，企一陣啫。下個站落車喇。,,,,31,5
咁快到嗱？,,,,31,6
唔該借歪。,,,,31,7
練習一翻譯,lin6 zaap6 jat1 faan1 jik6,Exercise 1 Translation,,31,8
呢啲嘢好緊要㗎。,,,,31,9
而家要落車喇。,,,,31,10
先生、太太、小姐，請坐。,,,,31,11
佢哋遲一陣去睇戲。,,,,31,12
我上公司搵份早報。,,,,31,13
第三十二堂,,,,32,1
對唔住,,,,32,2
哎呀！,,,,32,3
對唔住，真係唔好意思呀。,,,,32,4
係我自己唔小心啫。,,,,32,5
你有冇事呀？,,,,32,6
冇事，唔緊要。,,,,32,7
練習一翻譯,lin6 zaap6 jat1 faan1 jik6,Exercise 1 Translation,,32,8
你有咩嘢事呀？,,,,32,9
揸車要好小心㗎。,,,,32,10
你自己去啦，我唔陪你喇。,,,,32,11
叫錯你個名，唔好意思呀！,,,,32,12
緊要嘅嘢要做先。,,,,32,13
第三十三堂,,,,33,1
睇醫生,,,,33,2
你覺得點樣呀？,,,,33,3
有啲頭痛呀。,,,,33,4
有病就要睇醫生喇。,,,,33,5
唔駛，呢排做嘢太攰啫。,,,,33,6
小心身體喎。,,,,33,7
練習一翻譯,lin6 zaap6 jat1 faan1 jik6,Exercise 1 Translation,,33,8
我打吓你，痛唔痛？,,,,33,9
攰就要休息喇。,,,,33,10
呢個細路嘅身體好好。,,,,33,11
我覺得呢間屋唔錯。,,,,33,12
佢呢排手痛，唔揸車喇。,,,,33,13
第三十四堂,,,,34,1
功夫,,,,34,2
你最中意邊個明星呀？,,,,34,3
梗係成龍同李小龍啦。,,,,34,4
點解呀？,,,,34,5
佢哋嘅身手最好，功夫又最勁。,,,,34,6
係呀，佢哋喺外國都好出名㗎。,,,,34,7
練習一翻譯,lin6 zaap6 jat1 faan1 jik6,Exercise 1 Translation,,34,8
你上次去咗日本玩，今次又去。,,,,34,9
點解阿龍咁攰呀？,,,,34,10
外國人都中意睇功夫。,,,,34,11
嗰間係中環最出名嘅餐廳。,,,,34,12
佢男朋友打人好勁㗎。,,,,34,13
第三十五堂,,,,35,1
複習對話翻譯,,,,35,2
華仔唔喺度咩？點解呀？,,,,35,3
唔知道呀，我哋入去搵位先啦。,,,,35,4
唔好，打個電話畀佢先啦。,,,,35,5
唔駛啦，睇吓！,,,,35,6
對唔住呀，有啲緊要事遲到咗。,,,,35,7
今次係你請食飯喇！,,,,35,8
第三十六堂,,,,36,1
茶樓,,,,36,2
中午，我約咗阿張傾生意呀。,,,,36,3
喺邊度傾呀？,,,,36,4
喺白雲茶樓二樓。,,,,36,5
你記得買啲點心畀我喎。,,,,36,6
買你最中意嗰幾樣，係唔係？,,,,36,7
梗係啦！,,,,36,8
練習一翻譯,lin6 zaap6 jat1 faan1 jik6,Exercise 1 Translation,,36,9
你公司喺幾樓？,,,,36,10
佢唔中意呢樣嘢。,,,,36,11
廣東點心梗係出名啦！,,,,36,12
你記得約咗人呀。,,,,36,13
中午去食越南菜丫。,,,,36,14
第三十七堂,,,,37,1
飲茶,,,,37,2
阿葉，呢度呀，坐丫！,,,,37,3
華哥，你好。,,,,37,4
飲乜嘢茶呀？,,,,37,5
冇所謂呀。,,,,37,6
咁叫一壼龍井啦。,,,,37,7
伙記，唔該。,,,,37,8
練習一翻譯,lin6 zaap6 jat1 faan1 jik6,Exercise 1 Translation,,37,9
問吓伙記有冇水丫！,,,,37,10
細路仔唔好飲井水呀。,,,,37,11
聽日記得買茶葉呀。,,,,37,12
你有冇所謂先？,,,,37,13
你間茶樓又好坐，啲嘢又好食。,,,,37,14
第三十八堂,,,,38,1
買衫,,,,38,2
呢件羊毛衫幾多錢呀？,,,,38,3
三十蚊啫，好靚㗎。,,,,38,4
有啲貴喎，平啲啦。,,,,38,5
唔貴喎，外國入口㗎。,,,,38,6
廿五蚊，得唔得？,,,,38,7
好呀，廿五蚊賣畀你。,,,,38,8
練習一翻譯,lin6 zaap6 jat1 faan1 jik6,Exercise 1 Translation,,38,9
喺中國買嘅衫好平。,,,,38,10
搭地鐵貴唔貴㗎？,,,,38,11
你聽晚陪我得唔得？,,,,38,12
佢哋想搵好多錢。,,,,38,13
阿仔，你喺學校乖啲呀。,,,,38,14
第三十九堂,,,,39,1
唱歌,,,,39,2
一陣我哋坐卡啦OK呀。,,,,39,3
去邊間呀？,,,,39,4
對面嗰間囉。上個禮拜新開嗰間呀。,,,,39,5
哦，我去過啦，嗰度唔錯㗎。,,,,39,6
聽講佢哋有好多本地歌㗎。,,,,39,7
你重可以坐好耐添。,,,,39,8
練習一翻譯,lin6 zaap6 jat1 faan1 jik6,Exercise 1 Translation,,39,9
我今日唔可以揸車。,,,,39,10
佢件褸新㗎，重好平添。,,,,39,11
聽講你嘅身手唔錯。,,,,39,12
好耐冇打過電話畀佢喇。,,,,39,13
我讀過嗰間小學就喺對面。,,,,39,14
第四十堂,,,,40,1
行山,,,,40,2
呢排天氣咁好，出去行吓丫？,,,,40,3
行邊度先？,,,,40,4
好耐冇上過山啦，咁去行山好唔好？,,,,40,5
好丫？我去搵行山鞋同帽。,,,,40,6
記得帶兩樽水喎。,,,,40,7
最大嗰兩樽，係唔係？,,,,40,8
練習一翻譯,lin6 zaap6 jat1 faan1 jik6,Exercise 1 Translation,,40,9
我中意上山，唔中意落山。,,,,40,10
阿美買咗一個茶壼同兩個水樽。,,,,40,11
呢個樽冇水。,,,,40,12
唔知道聽日天氣點樣。,,,,40,13
哦，阿成上咗去六樓。,,,,40,14
第四十一堂,,,,41,1
睇電視,,,,41,2
你尋晚有冇睇電視呀？,,,,41,3
冇呀。有乜嘢好睇呀？,,,,41,4
尋晚星仔做戲真係好笑。,,,,41,5
點解咁好笑呀？,,,,41,6
佢學發仔講嘢，又扮芳姐唱歌，你話好唔好笑喇？,,,,41,7
練習一翻譯,lin6 zaap6 jat1 faan1 jik6,Exercise 1 Translation,,41,8
星仔咁乖，你要學佢呀。,,,,41,9
芳姐今日頭痛，冇返工。,,,,41,10
呢個禮拜日記得睇電視呀。,,,,41,11
嗰個外國人識講廣東話做戲㗎。,,,,41,12
佢男友發咗，尋日又送嘢畀佢喇。,,,,41,13
第四十二堂,,,,42,1
複習對話翻譯,,,,42,2
你記唔記得華仔呀？,,,,42,3
哦，記得，你阿哥嘅好朋友，係唔係？,,,,42,4
係呀，聽講佢喺外國返咗嚟呀。,,,,42,5
咁你可以同佢行吓街丫。,,,,42,6
我重想請佢嚟我屋企坐吓添。你話好唔好？,,,,42,7
梗係好啦，咁我哋喺度食吓飯，傾吓計丫？,,,,42,8
第四十三堂,,,,43,1
肚餓,,,,43,2
呢幾位，訂咗枱未呀？,,,,43,3
訂咗，係姓黃嘅。,,,,43,4
請過嚟呢便啦。,,,,43,5
我哋好肚餓呀。可唔可以點菜先呀？,,,,43,6
叫茶先啦。跟住我即刻落單寫菜。,,,,43,7
我個肚咕咕聲啦。,,,,43,8
練習一翻譯,lin6 zaap6 jat1 faan1 jik6,Exercise 1 Translation,,43,9
你肚唔肚餓呀？,,,,43,10
你走先啦，跟住我就嚟。,,,,43,11
呢隻手錶係新嘅。,,,,43,12
你買咗早報未呀？,,,,43,13
佢哋去過廣東茶樓未呀？,,,,43,14
第四十四堂,,,,44,1
香味,,,,44,2
你叫咗一壼咩嘢茶呀，咁香嘅？,,,,44,3
呢壼係菊花嚟㗎。,,,,44,4
呢壼呢，冇味嘅？,,,,44,5
梗係冇味啦，滾水嚟㗎。,,,,44,6
哦，原來係咁樣。,,,,44,7
練習一翻譯,lin6 zaap6 jat1 faan1 jik6,Exercise 1 Translation,,44,8
點解阿玉咁攰嘅？,,,,44,9
原來明仔今日生日呀。,,,,44,10
有啲中國人日日都飲滾水。,,,,44,11
佢女友唔中意菊花㗎。,,,,44,12
伙記，要一壼龍井同一壼滾水，唔該。,,,,44,13
第四十五堂,,,,45,1
洗手間,,,,45,2
請問洗手間喺邊度呀？,,,,45,3
直行啦，廁所就喺櫃枱後面。,,,,45,4
跟住去左便定右便呀？,,,,45,5
左便係男嘅，右便係女嘅。,,,,45,6
唔該你。,,,,45,7
練習一翻譯,lin6 zaap6 jat1 faan1 jik6,Exercise 1 Translation,,45,8
你中意飲龍井定係菊花？,,,,45,9
唔好意思，我想去洗手間。,,,,45,10
櫃枱嗰個小姐叫我坐吓。,,,,45,11
直行多三分鐘，就係地鐵站。,,,,45,12
細路仔唔可以坐喺車嘅前面㗎。,,,,45,13
第四十六堂,,,,46,1
你去過未？,,,,46,2
你去過香港未呀？,,,,46,3
去過啦。舊年同阿媽一齊去㗎。我哋行咗好多地方，好開心。,,,,46,4
廣州呢？你去過未？,,,,46,5
未去過呀。出年等阿爸有時間先。,,,,46,6
同幾個朋友去都唔錯丫。,,,,46,7
練習一翻譯,lin6 zaap6 jat1 faan1 jik6,Exercise 1 Translation,,46,8
佢哋一齊搭電車返工㗎。,,,,46,9
我而家冇時間，下次打電話畀你丫。,,,,46,10
你知唔知道呢度係咩嘢地方呀？,,,,46,11
你去過我阿爸間公司未呀？,,,,46,12
我未聽過啲廣東菜咁靚嘅名喎。,,,,46,13
第四十七堂,,,,47,1
帶路,,,,47,2
我今晚冇巴士搭。你送我返屋企，得唔得？,,,,47,3
冇問題，你住喺邊度呀？,,,,47,4
我住喺花園街。,,,,47,5
我唔識得呢條街喎，喺邊區嚟㗎？,,,,47,6
喺旺角嚟㗎。一陣等我帶路啦。,,,,47,7
練習一翻譯,lin6 zaap6 jat1 faan1 jik6,Exercise 1 Translation,,47,8
呢個區晚晚都咁旺。,,,,47,9
佢哋想搭巴士去中環。,,,,47,10
我阿哥識得嗰個伙記。,,,,47,11
呢個係廣州最大嘅花園嚟㗎。,,,,47,12
本地人都喺嗰區買玉㗎。,,,,47,13
第四十八堂,,,,48,1
打麻雀,,,,48,2
你哋識唔識得打麻雀呀？,,,,48,3
咩話，打雀仔？,,,,48,4
唔係，打麻雀，即係打牌，係四個人一齊玩嘅。,,,,48,5
我唔識呀，係唔係好難玩㗎？,,,,48,6
好容易啫，我教你哋丫。,,,,48,7
練習一翻譯,lin6 zaap6 jat1 faan1 jik6,Exercise 1 Translation,,48,8
阿媽今晚約咗人打牌。,,,,48,9
嗰間新卡啦OK好容易去啫。,,,,48,10
放假咪即係唔駛返工囉。,,,,48,11
佢係教越南話嘅。,,,,48,12
你話咩嘢易啲丫，返工定返學丫？,,,,48,13
第四十九堂,,,,49,1
複習對話翻譯,,,,49,2
小姐，我好肚痛呀。請問可唔可以見醫生呀？,,,,49,3
醫生好忙喎，今晚冇時間啦。,,,,49,4
唔該你啦，我真係好痛㗎！,,,,49,5
咁樣，等我問吓醫生先。你嚟過未㗎？,,,,49,6
未呀，係第一次。,,,,49,7
你去入便坐吓，等一陣先啦。,,,,49,8
第五十堂,,,,50,1
新年,,,,50,2
新年喎，講啲好意頭嘅嘢啦。,,,,50,3
梗係啦！好似今年咁，希望樣樣都如意，個個都發財丫！,,,,50,4
你講得啱。即係萬事如意、恭喜發財丫嘛！大家都咁中意聽。,,,,50,5
總之係新年快樂啦！,,,,50,6
練習一翻譯,lin6 zaap6 jat1 faan1 jik6,Exercise 1 Translation,,50,7
我希望遲啲買一件新褸。,,,,50,8
公司名梗係要好意頭啦。,,,,50,9
呢間茶樓嘅點心做得好好。,,,,50,10
你上次係一九九七年返香港嘅。,,,,50,11
冇病冇痛咪好囉，發唔發財唔緊要嘅。,,,,50,12
第五十一堂,,,,51,1
我屬……虎,,,,51,2
你估吓我屬乜嘢？,,,,51,3
你大過我少少，我諗你一定係屬兔嘅。,,,,51,4
錯喇。我呀屬虎㗎。,,,,51,5
咦？我家姐同你一樣喎！,,,,51,6
原來佢喺老虎乸。,,,,51,7
啱喇。,,,,51,8
練習一翻譯,lin6 zaap6 jat1 faan1 jik6,Exercise 1 Translation,,51,9
呢個月嘅生意多過上個月。,,,,51,10
星仔同佢太太一樣，係五月生日嘅。,,,,51,11
我阿哥識得扮老虎。,,,,51,12
我諗明仔好想返學喇。,,,,51,13
有啲嘢我未做得好，重要學吓添。,,,,51,14
第五十二堂,,,,52,1
涼涼哋,,,,52,2
朝頭早涼涼哋，着件長褲啦。,,,,52,3
今朝好似凍過尋日朝喎。,,,,52,4
係呀，呢幾日都有風，千祈唔好冷親呀！,,,,52,5
聽講聽朝天氣會轉好㗎啦。,,,,52,6
真係？放多一日假就好啦。,,,,52,7
練習一翻譯,lin6 zaap6 jat1 faan1 jik6,Exercise 1 Translation,,52,8
下個星期我會打電話畀你㗎啦。,,,,52,9
揸車千祈要小心，唔好揸得太快。,,,,52,10
呢排阿盛好似身體唔好。,,,,52,11
我阿爸朝朝早都去飲早茶㗎。,,,,52,12
佢哋日日朝早都行花園喎。,,,,52,13
,,,,52,14
第五十三堂,,,,53,1
舖頭,,,,53,2
你識得人賣牛仔褲呀？,,,,53,3
係呀，我畀佢張卡片你丫，呢度有佢間舖頭嘅地址。,,,,53,4
咁你個朋友點樣樣㗎？,,,,53,5
佢又高又瘦，好似一枝竹咁㗎！佢一定會畀個折頭你嘅。,,,,53,6
練習一翻譯,lin6 zaap6 jat1 faan1 jik6,Exercise 1 Translation,,53,7
好靚嘅花呀，三十蚊一支啫。,,,,53,8
我想知道你嘅地址同電話。,,,,53,9
你今日唔搭巴士返工呀？,,,,53,10
嗰間舖頭賣嘅牛仔褲好新潮㗎。,,,,53,11
竹葉入便嘅飯好香喎。,,,,53,12
第五十四堂,,,,54,1
行夜市,,,,54,2
行夜市最緊要係小心銀包。,,,,54,3
係呀，我知道呢區有好多扒手㗎。,,,,54,4
你睇吓嗰班後生仔，蛇頭鼠眼咁樣，一定係壞人嚟㗎。,,,,54,5
肥肥哋矮矮哋嗰個？重望咗我好耐添喎！,,,,54,6
已經凌晨啦，咁不如快啲走啦！,,,,54,7
練習一翻譯,lin6 zaap6 jat1 faan1 jik6,Exercise 1 Translation,,54,8
我諗一陣天氣會轉壞。,,,,54,9
你唔要呢件褲呀？咁不如送畀人啦。,,,,54,10
你女朋友行過夜市未呀？,,,,54,11
阿媽已經叫咗伙記落單喇。,,,,54,12
聽講屬蛇嘅細路仔曳啲㗎。,,,,54,13
第五十五堂,,,,55,1
睇書,,,,55,2
你睇緊呢本乜嘢書嚟㗎？英文書呀？,,,,55,3
唔係，我學緊法文，咁梗係睇法文書啦。,,,,55,4
嘩，咁你嘅法文一定好叻啦！,,,,55,5
麻麻地咋，有好多字都好難㗎，不過我諗吓啲英文字先，跟住估吓就明白喇。,,,,55,6
咁你慢慢睇丫！,,,,55,7
練習一翻譯,lin6 zaap6 jat1 faan1 jik6,Exercise 1 Translation,,55,8
法文今晚打老虎係乜嘢意思？,,,,55,9
明仔喺學校訂咗兩本書。,,,,55,10
你嘅中文字寫得好靚。,,,,55,11
佢先生嗰排好瘦，不過而家肥啲喇。,,,,55,12
英國人中意飲靚茶，咁買茶葉梗係叻啦。,,,,55,13
第五十六堂,,,,56,1
複習對話翻譯,,,,56,2
凌晨嗱？咁不如走啦。,,,,56,3
你功夫又勁，又後生過我哋喎，咁快攰嘅？,,,,56,4
我身體好過你，冇錯呀，不過聽朝重要返工㗎，唔駛休息呀？,,,,56,5
你千祈唔好走呀，唱咗英文歌先啦！,,,,56,6
講得啱，星仔，唱啦！,,,,56,7
第五十七堂,,,,57,1
買餸,,,,57,2
李太，今日嚟街市買咩嘢餸呀？,,,,57,3
今日要揀幾樣靚海鮮呀。,,,,57,4
你請客呀？,,,,57,5
唔係，阿強加咗人工啫。,,,,57,6
咁真係要慶祝吓喎。,,,,57,7
唔好意思，我趕時間呀，下次再傾丫。,,,,57,8
練習一翻譯,lin6 zaap6 jat1 faan1 jik6,Exercise 1 Translation,,57,9
聽講日本公司嘅人工高啲。,,,,57,10
你揀得啱，呢本法文書真係好好睇。,,,,57,11
我請咗九個客人嚟慶祝生日。,,,,57,12
我哋好耐冇食過海鮮啦。,,,,57,13
佢肚痛呀，佢重想再去一次廁所呀。,,,,57,14
第五十八堂,,,,58,1
飲啤酒,,,,58,2
一陣放工我班同事話去飲啤酒喎。,,,,58,3
去邊間吧飲呀？,,,,58,4
公司隔離嗰間啫，近近哋丫嘛。,,,,58,5
我煮緊雞髀啦，咁你唔好太晏返嚟喎。,,,,58,6
知道啦，如果你有事，就打手機搵我啦！,,,,58,7
梗係啦。咁你飲得開心啲啦！,,,,58,8
練習一翻譯,lin6 zaap6 jat1 faan1 jik6,Exercise 1 Translation,,58,9
如果你趕時間，就唔駛等我放工喇。,,,,58,10
依間酒吧入便有卡拉OK㗎。,,,,58,11
我家姐個手機尋晚壞咗。,,,,58,12
火車站隔離嗰間餐廳唔錯喎。,,,,58,13
你放咗呢隻雀仔，佢就唔會返嚟㗎啦。,,,,58,14
第五十九堂,,,,59,1
晨運,,,,59,2
聽朝早啲起身，去晨運丫！,,,,59,3
星期日喎，點解唔瞓吓覺添呀？,,,,59,4
呼吸吓新鮮空氣重好啲啦。,,,,59,5
去樓下個公園度呀？,,,,59,6
梗係去馬騮山啦。,,,,59,7
重去得咁遠添，咁早抖喇。,,,,59,8
練習一翻譯,lin6 zaap6 jat1 faan1 jik6,Exercise 1 Translation,,59,9
我禽晚瞓緊覺嗰陣，重覺得好肚餓。,,,,59,10
李先生朝朝早六點就起身㗎喇。,,,,59,11
我屋企同公司樓下都有巴士站㗎。,,,,59,12
上高啲山，空氣又好啲，又新鮮啲。,,,,59,13
我阿爸今朝早喺佢朋友間舖頭度。,,,,59,14
第六十堂,,,,60,1
冇心機,,,,60,2
你細佬咁勁嘅？連呢間大學都收佢呀？,,,,60,3
哦，佢讀書同考試一向都冇問題嘅。,,,,60,4
咁點解你冇心機呀？,,,,60,5
因為我細妹唔係幾掂丫嘛，佢水皮過我細佬好多㗎。,,,,60,6
練習一翻譯,lin6 zaap6 jat1 faan1 jik6,Exercise 1 Translation,,60,7
我晚晚都七點煮飯同煮餸嘅。,,,,60,8
佢嘅功夫咁水皮，唔可以教人㗎。,,,,60,9
你連加咗人工都唔請我食飯呀？,,,,60,10
佢爸爸呢排身體唔係幾好，要抖多啲。,,,,60,11
佢想搵多啲錢，跟住去外國讀大學。,,,,60,12
第六十一堂,,,,61,1
百貨公司,,,,61,2
有時候，喺百貨公司買嘢唔一定貴㗎。,,,,61,3
大減價嗰陣，好多嘢重又正又抵添！,,,,61,4
不過要記得帶夠現錢喎。,,,,61,5
係呀，我上次買咗五百蚊嘢，但係都唔可以簽咭㗎。,,,,61,6
所以最好等出糧先喇！,,,,61,7
練習一翻譯,lin6 zaap6 jat1 faan1 jik6,Exercise 1 Translation,,61,8
如果你簽咭，減價貨重可以有折頭添！,,,,61,9
嗰個外國人唔明廣東話，所以我同佢翻譯。,,,,61,10
有時候連醫生都會病㗎。,,,,61,11
我細妹唔係幾中意喺百貨公司買衫。,,,,61,12
你可以喺度玩，不過出去就唔得喇。,,,,61,13
第六十二堂,,,,62,1
攞錢,,,,62,2
你知唔知道銀行幾點鐘開門呀？,,,,62,3
八點半就開㗎喇。你冇哂錢嗱？,,,,62,4
冇哂喇。因為我重未買夠手信丫嘛。所以要再去銀行攞錢喇。,,,,62,5
而家唔係好夜啫，有啲找換店重未閂門㗎。,,,,62,6
係咩？咁不如你去換錢丫。,,,,62,7
練習一翻譯,lin6 zaap6 jat1 faan1 jik6,Exercise 1 Translation,,62,8
啲銀行閂哂門，因為係中午丫嘛。,,,,62,9
快啲搵間找換店換錢先啦。,,,,62,10
你去法國嗰陣，記得買啲手信呀。,,,,62,11
呢隻雞又肥又大，食一半就夠喇。,,,,62,12
我重未借過書，駛唔駛畀錢㗎？,,,,62,13
第六十三堂,,,,63,1
複習對話翻譯,,,,63,2
你加咗人工，咪可以買屋囉。,,,,63,3
但係而家樓價咁高，如果唔夠錢畀銀行，就唔掂啦。,,,,63,4
唉！住喺我隔離個阿強，因為一定要買屋，連佢阿爸啲錢都攞哂呀。,,,,63,5
咁佢就唔啱喇。,,,,63,6
第六十四堂,,,,64,1
旅行,,,,64,2
你執咁耐嘢，飛機唔等你啦！,,,,64,3
去旅行，梗係要帶啲日用品㗎啦。,,,,64,4
咁你帶咗機票未呀？護照呢？,,,,64,5
唔駛擔心，全部帶哂喇！,,,,64,6
飛機就嚟起飛喇！,,,,64,7
咁快啲去機場啦！,,,,64,8
練習一翻譯,lin6 zaap6 jat1 faan1 jik6,Exercise 1 Translation,,64,9
我細佬擔心佢考試考得唔好。,,,,64,10
你個仔今次放假，唔想去外國旅行喇。,,,,64,11
阿仔就嚟放學，咁我唔同你傾喇。,,,,64,12
而家咁夜，全部舖頭都閂哂門啦。,,,,64,13
等多兩個月啦，遲啲機票會減價㗎喇。,,,,64,14
第六十五堂,,,,65,1
機場,,,,65,2
搭飛機最緊要係安全。,,,,65,3
係呀，以前機場喺市中心嚟㗎。附近啲居民唔知幾驚。,,,,65,4
唔驚就假啦，幾時都會有意外㗎嘛。,,,,65,5
而家新機場就唔同喇，全世界都話佢一流。,,,,65,6
咁樣大家都放心啲喇。,,,,65,7
練習一翻譯,lin6 zaap6 jat1 faan1 jik6,Exercise 1 Translation,,65,8
機場幾遠㗎，所以要早啲出去搭車。,,,,65,9
強仔喺公園玩得唔知幾開心。,,,,65,10
阿玉幾時都想同佢男朋友一齊。,,,,65,11
佢先生有意外，唔擔心就假喇。,,,,65,12
你知唔知道喺呢個世界上面有幾多人冇飯食呀？,,,,65,13
第六十六堂,,,,66,1
晏晝飯,,,,66,2
一齊去食晏晝飯丫！,,,,66,3
下晝要開會，我重有嘢做呀。,,,,66,4
咁我哋食完飯嗰陣，去快餐店幫你買飯盒丫，好唔好？,,,,66,5
好丫，咁我要一盒叉燒飯，最好塊叉燒要半肥瘦㗎喎。,,,,66,6
練習一翻譯,lin6 zaap6 jat1 faan1 jik6,Exercise 1 Translation,,66,7
廣東人話靚叉燒一定係半肥瘦嘅。,,,,66,8
華仔今日上晝返學，下晝就去學功夫。,,,,66,9
呢個會已經開咗三次，但係重未開完。,,,,66,10
呢排阿媽幫我買餸同煮飯，我就得閒啲喇。,,,,66,11
等佢讀完書，就可以幫你做生意喇。,,,,66,12
第六十七堂,,,,67,1
電話唔通,,,,67,2
今日老闆請飲下午茶，邊個打電話叫外賣呀？,,,,67,3
阿羅求先打咗兩個字，一直都唔通喎。,,,,67,4
咁奇怪嘅？佢有冇打錯號碼㗎？,,,,67,5
黃記嘅冧把點會搞錯呀？,,,,67,6
不如一陣間再試吓啦！,,,,67,7
練習一翻譯,lin6 zaap6 jat1 faan1 jik6,Exercise 1 Translation,,67,8
佢今朝個樣好奇怪，你估吓咩嘢事丫？,,,,67,9
佢遲到咗三個字，唔可以上火車喇。,,,,67,10
我老闆話公司呢排生意唔係幾掂。,,,,67,11
我太太一直都想去廣州慶祝新年㗎。,,,,67,12
阿南連自己嘅手機冧把都唔記得。,,,,67,13
第六十八堂,,,,68,1
茶餐廳,,,,68,2
你想飲地道嘅奶茶同咖啡，就一定要去茶餐廳喇。,,,,68,3
重有三文治、菠蘿包，或者蛋撻添。,,,,68,4
廣東人中意喺度學吓外國人，用刀叉食西餐。,,,,68,5
不過如果你想食中餐，人哋都有筷子嘅。,,,,68,6
練習一翻譯,lin6 zaap6 jat1 faan1 jik6,Exercise 1 Translation,,68,7
我禮拜六或者禮拜日陪你去晨運丫。,,,,68,8
你識唔識得用茶葉煮雞蛋先？,,,,68,9
有客人嚟喎，加多幾對筷子丫。,,,,68,10
聽講啲法國人好中意坐喺出面飲咖啡㗎。,,,,68,11
呢啲一定唔係本地菠蘿嚟㗎，係入口嘅。,,,,68,12
第六十九堂,,,,69,1
文化,,,,69,2
你睇吓，連鬼佬都識揸筷子食飯喎！,,,,69,3
有啲西人可能叻過你㗎。,,,,69,4
唔係掛？佢哋咁了解我哋嘅文化嘅咩？,,,,69,5
你唔信呀？人哋最唔中意畀你叫做鬼佬，重會話你冇禮貌添。,,,,69,6
咁我係應該斯文啲嘅。,,,,69,7
練習一翻譯,lin6 zaap6 jat1 faan1 jik6,Exercise 1 Translation,,69,8
你問路嗰陣，記得有禮貌啲呀。,,,,69,9
我哋去文化中心隔離嗰個公園度。,,,,69,10
啲後生仔諗啲大人一定唔了解佢哋。,,,,69,11
喺呢個世界上面唔係好多人信鬼啫！,,,,69,12
佢好驚啲西人，因為佢嘅英文好水皮呀嘛。,,,,69,13
第七十堂,,,,70,1
複習對話翻譯,,,,70,2
今日禮拜日，你估吓星記開唔開門丫？,,,,70,3
個老闆咁中意錢，所以我話佢幾時都做生意嘅。,,,,70,4
我唔係幾信你喎。應該打個電話問吓先。有時人哋都想放假㗎嘛。,,,,70,5
第七十一堂,,,,71,1
結婚,,,,71,2
我大仔打算出年結婚，已經開始搵定新屋喇。,,,,71,3
唉，而家冇人想同老人家住㗎喇！,,,,71,4
佢個未來老婆重係鬼婆添，梗係更加唔習慣啦。,,,,71,5
咁第二時你同你老公咪可以過二人世界囉。,,,,71,6
練習一翻譯,lin6 zaap6 jat1 faan1 jik6,Exercise 1 Translation,,71,7
佢老公話，第二時同佢去日本旅行。,,,,71,8
未來嘅事，冇人知道㗎。我都唔想諗定先。,,,,71,9
今日天氣開始凍啲，要着件褸喇。,,,,71,10
我阿媽住喺外國，但係好唔習慣。,,,,71,11
你細佬打算出年去法國讀書呀？,,,,71,12
第七十二堂,,,,72,1
唔好發脾氣,,,,72,2
你終於肯嚟見我啦咩？點解連我大哥嘅喜酒都唔嚟飲呀？,,,,72,3
唔好發脾氣啦，聽我解釋先啦，好唔好？,,,,72,4
乜嘢理由咁重要呀？我喺班親戚面前好冇面㗎嘛！,,,,72,5
你咁唔講道理㗎！咁等你嬲完先至傾啦！,,,,72,6
練習一翻譯,lin6 zaap6 jat1 faan1 jik6,Exercise 1 Translation,,72,7
阿玉，你肯唔肯同我結婚呀？,,,,72,8
今晚睇完戲先至食飯丫。,,,,72,9
佢冇理由發咁耐脾氣㗎喎。,,,,72,10
唔好搞錯解釋同翻譯喎。,,,,72,11
我個女好中意喺啲朋友仔面前扮明星㗎。,,,,72,12
第七十三堂,,,,73,1
打颱風,,,,73,2
個新颱風越嚟越接近啦喎，天氣報告話聽日會掛三號風球㗎。,,,,73,3
今日肯定會成日落雨，重要擔遮添。,,,,73,4
咁出門口嗰陣，記得着雨褸同帶遮呀。,,,,73,5
最好而家就閂定窗先喇。,,,,73,6
練習一翻譯,lin6 zaap6 jat1 faan1 jik6,Exercise 1 Translation,,73,7
阿羅今日可能會遲到，阿成就肯定唔嚟喇。,,,,73,8
呢排成日打風同落雨，唔可以去行街。,,,,73,9
阿美唱歌越嚟越好聽喎。,,,,73,10
我老公食咗早餐先至出門口返工。,,,,73,11
有颱風嗰陣千祈唔好搭飛機。,,,,73,12
第七十四堂,,,,74,1
點樣減肥,,,,74,2
我決定咗聽日開始減肥。,,,,74,3
真係？咁點樣減法呀？,,,,74,4
日日去做運動囉，又跑步，又游水。,,,,74,5
咦，我下晝約咗人打籃球。你都一齊嚟丫。,,,,74,6
今日呀？我未有心理準備喎。,,,,74,7
練習一翻譯,lin6 zaap6 jat1 faan1 jik6,Exercise 1 Translation,,74,8
做運動嗰陣，呼吸係好重要嘅。,,,,74,9
我老闆決定咗喺廣州開公司。,,,,74,10
阿仔又高又瘦，打籃球就最啱喇。,,,,74,11
我要點樣講法，你先至肯走呀？,,,,74,12
你家姐咁樣食法，唔肥就假喇。,,,,74,13
第七十五堂,,,,75,1
探人,,,,75,2
陣間去醫院探阿愛。買乜嘢畀佢呀？,,,,75,3
佢啱啱生咗個女，咁送一紮靚鮮花啦。,,,,75,4
重唔少得一籃生果添。佢要照顧BB，梗係要食多啲有益嘅嘢啦。,,,,75,5
練習一翻譯,lin6 zaap6 jat1 faan1 jik6,Exercise 1 Translation,,75,6
佢哋打算唔生BB，想過二人世界喎。,,,,75,7
打麻雀呀？梗係唔少得星仔啦。,,,,75,8
新年嗰陣，個個都去探親戚同朋友。,,,,75,9
啲媽媽生完細路仔會好攰同好想休息㗎。,,,,75,10
呢啲鮮花好抵呀，買一紮送一紮喎。,,,,75,11
第七十六堂,,,,76,1
轉行,,,,76,2
做咗呢份工咁耐，覺得好厭啦。,,,,76,3
你喺中學教書，啲青少年唔錯㗎。,,,,76,4
以前大部份都好尊重老師嘅，不過近幾年嚟好多都越嚟越唔聽話。唔激氣就假啦！,,,,76,5
咁你真係應該搵定工轉行喇。,,,,76,6
練習一翻譯,lin6 zaap6 jat1 faan1 jik6,Exercise 1 Translation,,76,7
呢區有好多青少年問題。,,,,76,8
而家轉行唔係咁容易㗎。,,,,76,9
外國有啲老師教完書都唔可以出糧㗎。,,,,76,10
我尊重你決定咗嘅嘢。,,,,76,11
如果你聽我嘅話，就一定唔會行錯路嘅。,,,,76,12
第七十七堂,,,,77,1
複習對話翻譯,,,,77,2
你明仔而家做邊行呀？,,,,77,3
佢以前喺舖頭返工，不過好快就厭哂喇。而家就諗緊自己做老闆。,,,,77,4
佢可以去街市度試吓賣嘢㗎？,,,,77,5
去咗喇，賣咗三個禮拜牛仔褲，終於全部賣哂喇。,,,,77,6
第七十八堂,,,,78,1
技巧,,,,78,2
廣東人話，食粥對腸胃好有益㗎。,,,,78,3
原來煲粥都有好多技巧㗎喎。,,,,78,4
係呀，好似浸米嘅方法，火嘅大細，同埋幾時落味去個煲度，都好講究嘅。,,,,78,5
材料方面，有菜、有肉、有海鮮。,,,,78,6
唔流口水就假啦。,,,,78,7
練習一翻譯,lin6 zaap6 jat1 faan1 jik6,Exercise 1 Translation,,78,8
我老婆一定用啲新鮮材料煮餸嘅。,,,,78,9
煲定啲水先，一陣就可以飲茶喇。,,,,78,10
啱啱到外國嗰陣，腸胃唔係好習慣。,,,,78,11
你知唔知道人哋着技巧鞋做乜嘢運動呀？,,,,78,12
阿媽話唔好即刻用新煲煮嘢，要浸一晚先。,,,,78,13
第七十九堂,,,,79,1
埋單,,,,79,2
呢間麵店嘅嘢一啲都唔貴喎。,,,,79,3
係呀，餐牌上面嘅價錢已經計埋加一㗎喇。,,,,79,4
即係唔畀貼士都得啦喎。,,,,79,5
今次唔好AA制喇，你頭先去咗撳機攞現錢㗎，就由你埋單啦。,,,,79,6
練習一翻譯,lin6 zaap6 jat1 faan1 jik6,Exercise 1 Translation,,79,7
我同我男朋友食飯同睇戲，幾時都AA制㗎。,,,,79,8
佢哋一啲都唔明個牌上面寫咗啲咩嘢。,,,,79,9
大部份麵店都有賣粥，又賣麵㗎。,,,,79,10
呢啲貨嘅價錢，計埋折頭重係太貴喎。,,,,79,11
等佢哋去埋廁所先至走啦。,,,,79,12
第八十堂,,,,80,1
氣功,,,,80,2
我平時夏天喺室外做嘅運動，而家冬天唔做得喇。,,,,80,3
咁不如跟我去學氣功啦。,,,,80,4
係喎，喺室內咪唔怕凍囉。,,,,80,5
練習氣功嗰陣，乜嘢都唔諗，練完重成身熱哂添。,,,,80,6
練習一翻譯,lin6 zaap6 jat1 faan1 jik6,Exercise 1 Translation,,80,7
今次由我帶路，你哋跟我一齊行啦。,,,,80,8
喺室外做嘢嗰啲人，搵錢唔容易㗎。,,,,80,9
如果你怕熱，就唔好着咁多衫啦。,,,,80,10
佢因為平時食嘢唔小心，所以成日有腸胃病。,,,,80,11
嗰排唔知幾凍，連喺室內都會冷親。,,,,80,12
第八十一堂,,,,81,1
興趣,,,,81,2
你個女近排有乜嘢興趣呀？,,,,81,3
唉，放咗學一返嚟就着佢部電腦，成日上網，去啲聊天室度同人哋傾偈。,,,,81,4
除咗上網之外呢？,,,,81,5
佢唔上網嗰陣重慘，淨係識得煲粥。,,,,81,6
點解咁慘呀，佢煲啲粥好難食呀？,,,,81,7
唉，煲電話粥呀。,,,,81,8
練習一翻譯,lin6 zaap6 jat1 faan1 jik6,Exercise 1 Translation,,81,9
除咗親戚之外，我乜嘢人都唔見。,,,,81,10
我呢行成日都要用電腦㗎。,,,,81,11
有啲後生仔連對自己嘅文化都冇興趣。,,,,81,12
阿華一出糧就畀哂啲錢佢老婆啦。,,,,81,13
呢個聊天室係傾BB方面嘅嘢嘅。,,,,81,14
第八十二堂,,,,82,1
跌打,,,,82,2
達仔啱啱撞親膝頭哥咋，跟住又扭親腳眼。,,,,82,3
成日咁樣受傷唔掂㗎喎。,,,,82,4
究竟佢重應唔應該踢足球㗎？,,,,82,5
聽日帶佢去睇吓跌打先，踢唔踢波就等佢好返先講啦。,,,,82,6
練習一翻譯,lin6 zaap6 jat1 faan1 jik6,Exercise 1 Translation,,82,7
又攰又凍嗰陣，浸吓腳就成身暖哂喇。,,,,82,8
佢係一個一流嘅足球明星嚟㗎。,,,,82,9
呢條街嘅跌打醫生好出名㗎。,,,,82,10
究竟廁所喺左便定係右便呀？,,,,82,11
你家姐對鞋咁高，唔扭親腳就奇怪喇。,,,,82,12
第八十三堂,,,,83,1
塞車,,,,83,2
今晚嘅中秋晚會一定唔錯嘅。,,,,83,3
咁食埋啲春卷，就換衫出去啦喎。,,,,83,4
唔駛咁心急丫。趁暖暖哋飲埋碗湯先啦。,,,,83,5
唔係㗎，次次公眾假期同節日嗰陣，周圍都塞車㗎。,,,,83,6
練習一翻譯,lin6 zaap6 jat1 faan1 jik6,Exercise 1 Translation,,83,7
除咗飲茶之外，廣東人重好中意飲湯添。,,,,83,8
有冇一日係全世界嘅公眾假期嚟㗎？,,,,83,9
下個禮拜五，喺學校有一個新年晚會。,,,,83,10
夏天着冷氣，冬天就着暖氣。,,,,83,11
下次探阿愛嗰陣，送一盒蛋卷畀佢丫。,,,,83,12
第八十四堂,,,,84,1
複習對話翻譯,,,,84,2
我就最中意新年喇。,,,,84,3
因為全香港都有三日公眾假期，係唔係呀？,,,,84,4
我淨係唔駛返工先至開心㗎咩？未放假嗰陣，成街啲舖頭唔知幾靚。,,,,84,5
放完假，個個重好似發咗達咁樣添。,,,,84,6
梗係啦，因為人人見面嗰陣都講恭喜發財丫嘛。,,,,84,7
第八十五堂,,,,85,1
寄信,,,,85,2
大威，你陣間去郵局，我拜託你寄幾封信，得唔得呀？,,,,85,3
你講笑呀？咁大疊信，你叫做幾封？,,,,85,4
其實我有大把電費單、水費單，同埋一大堆乜費物費，過兩日就到期㗎啦。,,,,85,5
咁我建議你貼定啲郵票，等我唔駛嘥時間排隊丫嘛。,,,,85,6
練習一翻譯,lin6 zaap6 jat1 faan1 jik6,Exercise 1 Translation,,85,7
今日個個都出糧，喺銀行要排好耐隊㗎。,,,,85,8
呢疊書我細佬已經全部睇哂喇。,,,,85,9
我阿媽建議我喺出入口嗰方面搵工。,,,,85,10
你成日淨係識得講笑，我而家唔再信你喇。,,,,85,11
尋日睇咗嗰部戲好冇意思，又嘥錢，又嘥時間。,,,,85,12
第八十六堂,,,,86,1
賊仔,,,,86,2
九九九緊急熱線。,,,,86,3
喂，警察局呀？我對面鄰居嗰間屋度，有個賊仔入咗去偷嘢呀！,,,,86,4
你係咪完全肯定？佢（係）唔係你鄰居嘅家人嚟㗎？,,,,86,5
哎吔，慘喇，佢唔停咁摷，重搞到成屋亂哂添呀。,,,,86,6
你冷靜啲先。講清楚你鄰居嘅地址，同埋嗰個賊仔嘅外型、特徵等等。,,,,86,7
我哋會即刻派人嚟㗎喇。,,,,86,8
練習一翻譯,lin6 zaap6 jat1 faan1 jik6,Exercise 1 Translation,,86,9
你成日都冇心機讀書，係咪第二時想做賊仔呀？,,,,86,10
我個鄰居係教書嘅，佢梗係識得揀間好嘅大學啦。,,,,86,11
睇清楚同唔好唔記得佢個車牌冧把呀。,,,,86,12
我部電腦壞咗，一定要打呢間公司嘅熱線搵人幫我。,,,,86,13
佢連佢阿哥有咩嘢特徵都唔知道。,,,,86,14
第八十七堂,,,,87,1
時間就係金錢,,,,87,2
對我哋做經紀嘅人嚟講，每一分每一秒都咁寶貴㗎。,,,,87,3
哦，咁俗語都有話，時間就係金錢丫嘛。,,,,87,4
所以我最憎搭公眾交通工具㗎喇，又迫人，又慢吞吞。,,,,87,5
我就唔係幾同意喇，好多時喺市區就算想快都冇辦法㗎喎。,,,,87,6
截的士咪方便囉。,,,,87,7
繁忙時間嗰陣，架架的士都滿哂㗎啦。,,,,87,8
練習一翻譯,lin6 zaap6 jat1 faan1 jik6,Exercise 1 Translation,,87,9
我屋企好方便㗎，地鐵就喺樓下啫。,,,,87,10
呢架火車慢吞吞嘅，幾時先去到廣州㗎？,,,,87,11
如果你唔講清楚你嘅理由，我唔會同意你出去嘅。,,,,87,12
對一個細路仔嚟講，呢本書嘅字太細喇。,,,,87,13
就算你肚餓都唔應該食啲冷/凍飯㗎。,,,,87,14
第八十八堂,,,,88,1
急症,,,,88,2
小姐，我個女發燒，發到差唔多四十度呀。,,,,88,3
喺度攞張飛仔先，輪到你嗰陣，就用身份證登記啦。,,,,88,4
唔可以搵醫生檢查佢先咩？,,,,88,5
先生，個個病人都要辦手續先㗎！,,,,88,6
但係係急症嚟㗎喎？,,,,88,7
哦，我諗你搞錯咗喇，呢度係普通門診咋喎。,,,,88,8
咁急症室喺邊度呀？,,,,88,9
就喺新嗰座大廈咋嘛，你向左邊行，轉個彎就去到㗎喇。,,,,88,10
練習一翻譯,lin6 zaap6 jat1 faan1 jik6,Exercise 1 Translation,,88,11
聽日早啲去大學登記啦，要排好耐隊㗎。,,,,88,12
我張戲飛好似過咗期喎，唔用得喇。,,,,88,13
你轉兩次彎，跟住直行啦。,,,,88,14
我一啲都唔想出名，做一個普通人就開心喇。,,,,88,15
佢真係怪怪哋呀，連嗰個警察都查咗佢張身份證。,,,,88,16
第八十九堂,,,,89,1
跑馬,,,,89,2
今日又係跑馬嘅日子喇。,,,,89,3
即係話啲男人又會淨係掛住搵貼士，聽住收音機，同睇住份馬報㗎啦。,,,,89,4
我老公連電視轉播都唔中意，直情入埋馬場睇現場賽馬添。,,,,89,5
咁究竟佢贏過錢未啫？,,,,89,6
賭錢嘅嘢係視乎運氣嘅，不過老實講，佢通常都輸㗎。,,,,89,7
練習一翻譯,lin6 zaap6 jat1 faan1 jik6,Exercise 1 Translation,,89,8
呢個時間通常都塞車㗎，不如行第二條街啦。,,,,89,9
因為佢賭錢，佢老婆先至唔再同佢一齊咋。,,,,89,10
阿女嘅男朋友好老實，我覺得佢真係唔錯。,,,,89,11
一個人考試考得好唔好，係視乎佢讀書有冇心機嘅。,,,,89,12
你細佬跑步輸咗呀？,,,,89,13
第九十堂,,,,90,1
偶像,,,,90,2
呢排你搞緊邊個歌星嘅演唱會呀？,,,,90,3
咪你個偶像嘅囉！而家安排緊佢年底個騷啲嘢。,,,,90,4
吓，真㗎？,,,,90,5
我數一數手指，都睇過佢嘅表演五六次左右啦，次次都冇得彈嘅。,,,,90,6
今年我包保你都唔會失望㗎。,,,,90,7
咁你幫我留住幾張飛，得唔得呀？,,,,90,8
我哋咁死黨，點會托你手踭呀？,,,,90,9
練習一翻譯,lin6 zaap6 jat1 faan1 jik6,Exercise 1 Translation,,90,10
你行多兩分鐘左右，就去到地鐵站㗎啦。,,,,90,11
我建議聽日開會傾吓點樣安排下個月嘅事。,,,,90,12
我唔想阿爸失望，所以講咗大話。,,,,90,13
你唔習慣着高踭鞋，咁就要慢慢行喇。,,,,90,14
我女友話我唱歌冇得彈喎。,,,,90,15
第九十一堂,,,,91,1
複習對話翻譯,,,,91,2
我聽朝要早啲起身去排隊，幫明仔喺學校登記同辦手續呀。,,,,91,3
點解你嘥咁多時間呀？,,,,91,4
嗰間係全區最出名嘅小學嚟㗎。,,,,91,5
入一間普通學校唔得㗎？,,,,91,6
唉(ei3)，冇辦法啦。,,,,91,7
佢第時讀大學同做嘢掂唔掂，都視乎佢喺邊度開始讀書㗎。,,,,91,8
第九十二堂,,,,92,9
投訴,,,,92,10
你今日精神唔係幾好喎，面色咁差嘅？對眼重紅哂添。,,,,92,11
唔差就假啦，上個周末晚晚都聽到啲噪音，嘈到我瞓唔到覺呀。,,,,92,12
環境污染的確係好討厭嘅，有人開P咩？定係開雀局呀？,,,,92,13
兩樣都唔係，係個鄰居隻狗亂咁吠就真！,,,,92,14
咁你失眠，肯定好辛苦喇。,,,,92,15
我初時諗住當聽唔到㗎咋，最後真係忍受唔住，就去咗投訴喇。,,,,92,16
練習一翻譯,lin6 zaap6 jat1 faan1 jik6,Exercise 1 Translation,,92,17
我最討厭去街市買餸。,,,,92,18
呢座大廈附近嘅環境好靚。,,,,92,19
頭先你喺郵局寄唔寄到信呀？,,,,92,20
今日天氣咁差，不如下個周末先行山啦。,,,,92,21
我隻狗連見到壞人嗰陣，都唔識得吠㗎喎。,,,,92,22
第九十三堂,,,,93,1
肥佬,,,,93,2
德仔，聽講你考到車牌啦喎。,,,,93,3
肥佬咗三次，正常人都會考到㗎啦。,,,,93,4
咁你咪同女友去邊度拍拖都得囉。,,,,93,5
唉(hei4)，唔好提啦！我簡直發咗一場惡夢。,,,,93,6
究竟咩嘢事呀？,,,,93,7
上個禮拜因為超時泊車，畀人罰咗錢，早兩日就連架新車都撞爛埋添。,,,,93,8
我一早都勸你買二手車㗎啦。,,,,93,9
而家車又拖走咗，女朋友又唔睬我喇。,,,,93,10
咁真係喊都無謂啦。,,,,93,11
練習一翻譯,lin6 zaap6 jat1 faan1 jik6,Exercise 1 Translation,,93,12
我個女淨係掛住上網睇啲無謂嘢。,,,,93,13
如果你考到大學，我就送嗰部手機畀你丫。,,,,93,14
你哋拍咗拖咁耐，打算幾時結婚呀？,,,,93,15
你簡直係一個唔講道理嘅人嚟㗎。,,,,93,16
佢一表演完，個個都即刻起身同拍手。,,,,93,17
第九十四堂,,,,94,1
迷信定係科學,,,,94,2
呢間酒店今年又賺大錢啦喎！,,,,94,3
係呀，自從佢上市以嚟，啲股價係咁升，邊個買咗佢啲藍籌股票就好彩喇。,,,,94,4
我話依啲係全靠佢內外嘅風水好啫。,,,,94,5
乜你咁迷信㗎？,,,,94,6
唔好咁講，其實環境同人嘅關係係好複雜嘅，風水就係研究呢啲嘢嘅一種科學喇。,,,,94,7
我話首先佢嘅位置適中，其次佢嘅設計又有品味，就係咁簡單咋嘛。,,,,94,8
練習一翻譯,lin6 zaap6 jat1 faan1 jik6,Exercise 1 Translation,,94,9
自從佢嚟到香港以嚟，一直都住喺旺角。,,,,94,10
迷信嗰啲人通常都話自己啱嘅。,,,,94,11
全靠我朋友嘅爸爸，我終於搵到呢份工喇。,,,,94,12
呢個問題好複雜，你可唔可以再解釋吓呀？,,,,94,13
啲警察重未知道呢次交通意外同天氣有冇關係。,,,,94,14
第九十五堂,,,,95,1
萬一,,,,95,2
呢兩日周身唔舒服，唔知係咪流行性感冒呢？陣間要去藥房買啲藥喇。,,,,95,3
係喎，你面青青咁嘅？唔係豬流感掛？,,,,95,4
大吉利是！唔好嚇我啦！,,,,95,5
唔怕一萬，最怕萬一啫。都係去睇吓醫生穩陣啲。,,,,95,6
雖然我呢排行衰運，但係都冇可能黑得咁交關嘅。,,,,95,7
不如入黃大仙廟拜吓神，求吓身體健康丫。,,,,95,8
練習一翻譯,lin6 zaap6 jat1 faan1 jik6,Exercise 1 Translation,,95,9
嗰個英國人識唱好多好流行嘅廣東歌㗎。,,,,95,10
雖然我第一次去外國旅行，但係我一啲都唔擔心。,,,,95,11
你咁早起身，又帶生果又帶肉，去拜神呀？,,,,95,12
佢太太今朝開始唔舒服，可能就嚟生BB啦喎。,,,,95,13
呢張枱唔係幾穩陣，因為有一隻腳壞咗。,,,,95,14
第九十六堂,,,,96,1
孭鑊,,,,96,2
你喺公司連續孭咗兩次鑊，係咪想炒魷魚呀？,,,,96,3
你以為我專登㗎？其實我負責嘅嘢越嚟越多，壓力重好大添㗎！,,,,96,4
咁即係你辦事能力高，你上司又賞識你啦。,,,,96,5
而家我幾乎日日都加班，咁做嘢法，就算係超人都會做到黐線啦。,,,,96,6
我建議你禮拜六去郊外，散吓心輕鬆吓，返嚟嗰陣包保你成個醒神哂㗎。,,,,96,7
練習一翻譯,lin6 zaap6 jat1 faan1 jik6,Exercise 1 Translation,,96,8
我勸咗你去巴士站等車㗎，喺郊外好難截的士㗎。,,,,96,9
做嘢做得辛苦嗰陣，我一放工就去游水輕鬆吓。,,,,96,10
我喺大學識嗰個死黨，專登喺外國返嚟飲我嘅喜酒㗎。,,,,96,11
呢個人黐線嘅，唔好睬佢呀。,,,,96,12
雖然佢好叻，但係冇人賞識佢。,,,,96,13
第九十七堂,,,,97,1
環保,,,,97,2
既然人人都有權住喺呢個地球度，咁個個都應該保護環境丫。,,,,97,3
只要每人都肯改變少少生活習慣，大家就可以享受綠色啲(dit1)嘅大自然同埋乾淨嘅城市啦。,,,,97,4
係呀，例如掉少啲嘢，又製造少啲垃圾。,,,,97,5
再用同回收廢物，都好重要㗎。,,,,97,6
去超級市場買嘢要帶環保袋，換電器就要揀適合自己需要同慳電嘅。,,,,97,7
重要鼓勵啲小朋友一齊參與添，就同投票一樣，呢啲係每個市民嘅責任嚟㗎。,,,,97,8
練習一翻譯,lin6 zaap6 jat1 faan1 jik6,Exercise 1 Translation,,97,9
你應該鼓勵你媽媽每日都做多啲運動㗎。,,,,97,10
我上次搬屋嗰陣唔知掉咗幾多舊書。,,,,97,11
呢間公司賣嘅衫全部都係喺中國製造嘅。,,,,97,12
結婚一定要揀個最適合你嘅男仔㗎。,,,,97,13
好多人都喺超級市場買餸，因為乾淨啲丫嘛。,,,,97,14
第九十八堂,,,,98,1
複習對話翻譯,,,,98,2
你識唔識好似廣東人咁炒飯呀？,,,,98,3
好簡單啫，首先你洗好米，煮好飯。,,,,98,4
聽講飯要煮得乾，但係唔好爛㗎喎。,,,,98,5
其次就要準備其他材料喇，例如豬肉呀、蛋呀、青豆呀等等。,,,,98,6
落海鮮都唔錯㗎。,,,,98,7
最後咪一齊炒到香哂咁囉！,,,,98,8
唔好唔記得，鑊要燒紅先喎。,,,,98,9
我以為你唔識炒飯㗎？,,,,98,10
第九十九堂,,,,99,1
急口令,,,,99,2
一蚊一隻龜，七蚊一隻雞。,,,,99,3
佢話龜貴過雞，我話雞貴過龜。,,,,99,4
咁究竟龜貴過雞，定係雞貴過龜？,,,,99,5
街頭三蚊一斤雞，街尾三蚊一斤龜。,,,,99,6
街頭買斤雞，街尾買斤龜。,,,,99,7
你話雞貴定係龜貴？,,,,99,8
練習一翻譯,lin6 zaap6 jat1 faan1 jik6,Exercise 1 Translation,,99,9
而家水費咁貴，唔好亂嘥水呀！,,,,99,10
我上個禮拜畀人罰咗四百蚊呀。,,,,99,11
第二度嘅雞尾包係冇雞尾嘅包嚟㗎。,,,,99,12
喺街市賣嗰啲雞新鮮啲。,,,,99,13
點解信風水嗰啲人咁中意龜嘅？,,,,99,14
第一百堂,,,,100,1
加油！,,,,100,2
學咗咁耐廣東話，終於嚟到呢本書嘅最後一堂喇。,,,,100,3
恭喜你！呢幾個月來（嚟），咁有恆心，重日日都進步緊添！,,,,100,4
俗語有話，學無止境，尤其是語言係跟住社會變化嘅。,,,,100,5
所以學到一百歲都未學完㗎！,,,,100,6
我哋喺度好鼓勵你，以後隨時睇返呢本書，做返啲練習。,,,,100,7
重要聽多啲講多啲，咁就一定成功㗎喇，繼續努力加油呀！,,,,100,8
練習一翻譯,lin6 zaap6 jat1 faan1 jik6,Exercise 1 Translation,,100,9
學寫中文字一定要有恆心。,,,,100,10
今日市中心度會有好多人㗎，尤其是中午嗰陣添。,,,,100,11
呢班人通常都識講三四種語言㗎。,,,,100,12
佢想繼續做嘢，唔同我哋食晏喇。,,,,100,13
我阿哥話明仔踢波進步得好快喎。,,,,100,14
